# MilaMassaro_MinorWDD
WEEK 1 

**dinsdag 03 feb**

Wat heb ik vandaag gedaan?

Kick-off van de minor met uitleg over de planning en de eerste opdracht. 
Ik heb mijn naam mooi opgeschreven voor de foto, ondertussen was ik aan het nadenken over wat ik wilde gaan maken voor sprint 0.
Ik heb mijn leerdoelen opgeschreven en dingen over mezelf.
Ik heb een moodboard gemaakt en inspiratie opgedaan van verschillende websites.
Ik heb schetsen gemaakt voor mijn eerste website. 
Na het maken van eerste schetsen heb ik eentje gekozen die me het meeste aansprak en ik ben begonnen met illustreren. Ik illustreer mezelf in een bepaalde visuele stijl.
Het idee is dat ik de illustratie vanuit Adobe Illustrator exporteer als SVG en dan kan ik de verschillende elementen binnen de SVG aanspreken om te coderen (en laten bewegen bijvoorbeeld).


Hoeveel tijd heeft me dat gekost?

Ongeveer 2 uur.


Wat heb ik geleerd?

Ik heb geleerd dat ik eigenlijk helemaal geen goed beeld heb van wat mogelijk is met CSS en Javascript. Ook heb ik geen idee hoe moeilijk bepaalde dingen zijn om te maken... Hierdoor vond ik het lastig om te starten met een idee.
Ik merk dat ik heel erg gericht ben op vormgeving. Dit komt natuurlijk ook doordat ik de afgelopen 1,5 jaar alleen maar vormgeving dingen heb gedaan. Dus ik was heel erg aan het schetsen en mooie dingen aan het maken, maar eigenlijk wist ik helemaal niet of dat wel zin had en of ik hier iets mee kon.
Na het vragen aan de docent kwam ik erachter dat ik met SVG kan werken en deze kan animeren, dus dat lijkt me heel interessant.


Wat ga ik morgen doen?

Morgen ga ik 2 workshops volgen: scroll driven animations en view transisitions. Hopelijk heb ik hierna een beter beeld van wat mogelijk is. Op basis hiervan kan ik mijn idee ook nog verder uitwerken/uitdenken.
Ik wil morgen graag mijn illustratie af hebben (niet te moeilijk), zodat ik kan starten met coderen en hiermee kan experimenteren.



**woensdag 04 feb**

Wat heb ik vandaag gedaan?

Ik heb 2 workshops gevolgd: scroll-driven animations en view-transitions. 
Scroll-driven animations vond ik super interessant en heel goed te volgen. Animaties leren is één van mijn leerdoelen, dus dit past daar helemaal bij. Het viel me mee dat je veel animaties in CSS kan maken met keyframes.
De tweede workshop vond ik ook heel interessant, maar iets lastiger te volgen. Althans, ik kon het goed volgen, maar zou het niet in 1x zelf kunnen doen. 
Ik heb de illustratie in Adobe Illustrator afgemaakt, zodat ik hem kan exporteren als svg. Ik moet nog wel de losse onderdelen namen geven, zodat ik die los aan kan spreken.
Ik heb de basis voor mijn website gemaakt: fonts, kleuren, structuur etc.
Github geupdate. Dit ging een aantal keer fout dus duurde langer dan gehoopt.


Hoeveel tijd heeft dit me gekost?

5 uur
Workshops duurden in totaal iets meer dan 2 uur, illustratie afmaken duurde 1 uur en de rest in totaal 2 uur.


Wat heb ik geleerd?

Dat ik code goed begrijp aan de hand van voorbeelden, dan kan ik het ook uitleggen. 
Maar ik vind het soms lastig als ik zelf uit het "niets" moet bedenken wat ik moet doen.
Ook merk ik dat ik veel twijfel van is dit wel goede nette code of niet, waardoor ik een beetje vast lijk te lopen.


Wat ga ik morgen doen?

Ik ga morgen de verschillende lagen in Illustrator benoemen en dan experimenteren met animaties in HTML en CSS met deze lagen.
Ik hoop dat ik verschillende animaties af kan hebben.



**donderdag 05 feb**

Wat heb ik vandaag gedaan?

Ik heb mijn Adobe Illustrator bestand ingedeeld zodat alle onderdelen van de illustratie een juiste naam hebben en in de juiste volgorde zitten.
Ik heb de workshop HTML Rulez gevolgd.
Ik heb dit geëxporteerd als SVG en deze SVG vervolgens geoptimaliseerd met SVGO (online tool).
Ik heb mijn SVG goed in mijn HTML gezet, waarbij de style in CSS wordt gedaan. Alles de juiste classes gegeven.
In CSS heb ik alle juiste kleuren aan de onderdelen gegeven.
Toen ben ik gestart met het animeren van de verschillende paden, maar het probleem was dat hij het startpoint van de gehele SVG gebruikt en daar vanuit ging draaien.
Sanne wist ook even niet hoe het opgelost kon worden en heeft me een artikel laten zien. Deze heb ik gelezen en aantekeningen van gemaakt, maar hier stond de oplossing helaas niet in. Dus ik ga het even aan Cyd vragen op advies van Sanne.


Hoeveel tijd heeft dit me gekost?

5 uur totaal.
30-45 min Illustrator file opschonen.
45-60 min workshop.
45 min informatie over SVG opzoeken: wat is de correcte manier?
2 uur en 15 min animeren van SVG (en lezen van artikel).


Wat heb ik geleerd?

Als je een SVG exporteerd uit Adobe Illustrator, dat er veel onnodige code in staat en dat je dit kunt optimaliseren.
Dat paden van SVG standaard draaien vanuit het startpunt van de gehele SVG.
HTML is moeilijk.


Wat ga ik morgen doen?

Ik ga zorgen dat er 2 of 3 animaties van mijn SVG het doen voor de presentatie.
Eerste versie presenteren.


**WEEK 1: REFLECTIE**
Ik had best wel wat opstart problemen. Ik heb net een minor gedaan die heel creatief was en heel visueel gericht. Ik was bij deze minor veel meer bezig met vormgeving en "the visual track". Ja, ik ben wel studentassistent geweest in het eerste semester, maar echt zelf coderen had ik toch al wel 1,5 jaar niet gedaan. Dus ik realiseer me dat het logisch is dat ik even in moet komen, maar tegelijkertijd vind ik het ook lastig. Ik wil al snel 100km/uur gaan, waardoor ik merk dat ik juist meer moeite heb dan wanneer ik stap voor stap probeer te kijken. Deze week was dan ook best een groot deel vormgeving en illustreren op Adobe Illustrator. Dus de overgang van de ene naar de andere minor loopt nog beetje moeizaam.
Ook merk ik dat ik het moeilijk vind om te weten hoe ik iets op moet lossen, als het niet lukt. Dit komt doordat ik niet goed weet welke opties er met deze talen zijn. Hier wil ik dan ook graag beter in worden door te proberen en oefenen en uren te maken.

Ik vond het heel erg leuk om echt het stuk vormgeven waar ik goed in ben te combineren met coderen. Ook de workshops over scroll-driven animations en view-transitions vond ik super interessant. Ik neig al lang naar meer doen met animeren, maar had me nooit helemaal gerealiseerd dat dat ook op deze manier met CSS (en Javascript) kon op websites. Ik dacht meer aan Adobe After Effects of animatie tekenen. Maar dit opent wel wat deuren voor mijn gevoel. Het heeft me altijd geinteresseerd om meer te denken in "beweging". 



WEEK 2

**maandag 09 feb**

Wat heb ik vandaag gedaan?

Ik heb de workshop van Sanne gevolgd (Data uit API halen), vooral voor het filteren en sorteren. 
Ik heb nieuwe schetsen gemaakt voor de nieuwe eis. Uiteindelijk gekozen om een italian charm bracelet te maken.
Ik heb op CodePen een 3D carousel gemaakt. Deze werkt helemaal.
Ik heb het vlak op de achtergrond gemaakt en geanimeerd.


Hoeveel tijd heeft dit me gekost?

6 uur totaal.
30 min intro.
45 - 60 min workshop.
4 uur verder werken.


Wat heb ik geleerd?

Hoe ik 3D carousel kan maken en uberhaupt met diepte kan werken.
Hoe ik kan filteren en sorteren uit API.

Wat ga ik morgen doen?

Morgen ga ik alles uit API halen voor op website, workshop over typografie volgen.
2 modes instellen.



**dinsdag 10 feb**

Wat heb ik vandaag gedaan?

Workshop typografie.
Grid gemaakt voor de info die hoort bij de geselecteerde charm.
De 3D carousel werkend gemaakt met buttons.
Ik heb geprobeerd om de schakels ook toe te voegen, maar dit duurde me wat te lang om werkend te maken met :nth-child(even) en :nth-child(odd). Dus het leek me handiger om aan API te werken, want dit is echt alleen een vormgevings dingetje.
API proberen in te laden, maar nog niet helemaal gelukt.


Hoeveel tijd heeft dit me gekost?

Totaal 6 uur
45-60 min workshop
1 uur grid maken
2 uur carousel met knoppen
1 uur API erin


Wat heb ik geleerd?

Wat CSS custom properties (variables) zijn en hoe ze werken.
Wat parseInt is.
Hoe je in CSS kan aanroepen met &, zodat het netter en compacter is.


Wat ga ik morgen doen?

Ik hoop morgen alles samen te kunnen voegen en de API helemaal werkend te maken. 



**woensdag 11 feb**

Wat heb ik vandaag gedaan?

API ingevoegd met JavaScript. 
Gezorgd met arrays dat de tekst met info synchroon loopt met de carousel.
Hele vormgeving met grid aangepast. 
light dark mode toegevoegd
Ik ga nog in de @media zetten dat mijn naam in het begin klein moet zijn bij groot scherm

Hoeveel tijd heeft dit me gekost?

Totaal 6 uur
45 min grids en vormgeving
3,5 uur API en arrays
30 min light dark mode



Wat heb ik geleerd?

Dat ik deze minor nog even niet zo heel leuk vind :(. 
Ik vind het heel lastig om de hele dag achter mijn laptop te zitten en ook in dit lokaal, ik werk hier niet heel prettig.

Ik heb mijn geheugen opgefrist over arrays in JavaScript en eigenlijk sowieso JavaScript weer.

Wat ga ik morgen doen?

Presentatie en marktje en reflectieformulier.
Slapen in de avond ;)



**WEEK 2: REFLECTIE**
Een hele zware week voor mij eerlijk gezegd. Ik had veel moeite met op gang komen en daarbij ook veel moeite met de uren die we maken. Ik heb buiten studie ook een aardig druk leven... dus ik merk aan mezelf dat dagen van half 10 tot 5 elke dag me zwaar valt. Na studie heb ik namelijk altijd of voetbal of werk, waardoor ik eigenlijk nooit rust krijg. Ook vind ik het lastig om me te concentreren in het lokaal. Ik raak snel afgeleid en werk over het algemeen prettiger thuis. Dus dit is iets waar ik eventjes aan moet wennen.

Wat betreft coderen heb ik veel aan Sanne gevraagd. Gelukkig was hij altijd aardig en wilde hij me graag helpen. En alle uitleg vond ik te volgen. Moet alleen wel het stapje zetten naar zelf bedenken... Maar daarvoor ben ik bij deze minor. Soms had ik wel het gevoel alsof ik achterliep t.o.v. de rest, maar ik moet mezelf ook niet vergelijken. Van tevoren wist ik dat ik een stukje JavaScript in te halen had. Ik voelde de druk en stress wel deze week.

Wat betreft coderen heb ik echt ontzettend veel geleerd deze week. Veel nieuwe dingen als API gebruiken, maar ook weer opfrissen van oude kennis en me daar dan weer verder in verdiepen. Ik vind de uitleg van docenten goed te volgen en ik merk dat me dit echt verder helpt. Veel aantekeningen maken, maar vooral mee typen helpt merk ik. Zeker zodat ik dat op een later moment weer erbij kan pakken. 

Komende week hoop ik me iets minder onzeker te voelen over mijn kennis en vooral uren te maken om de talen te leren. Maar dat komt denk ik wel goed bij deze minor.



**BRONNENLIJST**
- https://svgo.dev/docs/introduction/
- https://jakearchibald.github.io/svgomg/
- https://css-tricks.com/animating-svg-css/
- https://css-tricks.com/tools-for-optimizing-svg/
- https://blog.logrocket.com/how-to-animate-svg-css-tutorial-examples/
- https://www.a11yproject.com/posts/how-to-hide-content/
